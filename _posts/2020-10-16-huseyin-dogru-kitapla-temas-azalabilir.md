---
layout: post
title: "HÜSEYİN DOĞRU: KİTAPLA TEMAS AZALABİLİR"
date: 2020-10-16T10:18:23+00:00
# author: damlayayinevi
categories: [ Basında Biz ]
featured: true
tags: [hüseyin doğru,
pandemi, yeni şafak kitap, damla yayınevi]
image: assets/images/ysafak-kitap.JPG
rating: 4.5
---

#GENEL MÜDÜRÜMÜZ HÜSEYİN DOĞRU: KİTAPLA TEMAS AZALABİLİR#

Genel Müdürümüz Hüseyin Doğru, Yeni Şafak Kitap ekine konuştu:

Mart ayındaki Pandemi mevcut üretimlerimizi ve mevcut siparişlerimizi birdenbire etkilemedi ama süreç içerisinde, okulların açılıp açılmayacağının belli olmaması nedeniyle kitabevleri önünü göremediği için siparişleri çok çok azalttı biz de baskı tirajlarımızı buna göre azalttık. Eğitim yayınlarını %75 seviyesinde baskılarını azaltarak yaptık, yani %25 azalttık.. Çocuk kitaplarını ise acil olanları, talep görenleri, yeni hazırlık yapılmış tam da baskı aşamasına gelmiş olanları bastık. Çünkü Mart Nisan Mayıs aylarında internet satışı patlaması yaşadık. Ama acil olmayanları sezona erteledik. Önümüzdeki dönemde daha ziyade çocuk yayınlarına ve kültür yayınlarına ağırlık veriyoruz.

Pandemi gelecekte sektörü nasıl etkileyecek dersek cevabımız şu olur: Dijital yayıncılık gelişecek. İnsanlar daha az fiziksel temasla kitap okuma alışkanlıklarını ayarlayacak. Bu da e-kitap talebini artıracak. Eğitim yayıncılığı alanında uzaktan eğitim hizmeti ile dijital yayınlarını ön plana çıkaran yayıncılar öne çıkacak. Dijital katalog ürünleri artacak. Türkiye’de 18 milyon öğrenci, 1 milyon öğretmen var. Bu kişilere dijital katalog gönderilmesi hem çok hızlı hem de çok ucuz. Dijital fuarlar dönemi başladı. Tahminim şartlar normale dönse bile kazanılan bu dijital alışkanlıklar Frankfurt Kitap Fuarı, Bologna Kitap Fuarı gibi uluslararası fuarları bile gelecekte etkileyecek. Kendini şartlara göre adapte edebilen, değişen şartlara uyum sağlayabilen yayıncılar pandemiden en az etkilenecekler. Olumsuz gibi görünen bazı şartlar fırsat eşitliği sağlayacak.
